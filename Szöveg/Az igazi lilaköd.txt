    Kiss Gábor, az informatikai és távközlési alapismeretek tantárgyat oktató tanár vezetésével, aki titokban egy gonosz tudós, tervünk a város elárasztása a lila köddel. A projekt neve "Lilaköd Projekt" és célja az, hogy a város összes lakóját beszennyezze
    a Lila Köddel. Vezetőnk szerint a lila ködnek különleges hatása van az emberekre, amelynek eredményeként a város lakossága el fogja felejteni emberi mivoltát és csak és kizárólag fasírozottal fognak táplálkozni. Ezzel a projekttel a városban egy új
    világrendet fogunk létrehozni, amelyben Kiss Gábor és az általa kiválasztott kiváltságos emberek irányítják majd a polgárok életét. A projekt megvalósulása nem volt egyszerű, mert számos akadály várt ránk. Először is, szükségünk volt számos technikai
    eszközre és anyagra a Lila Köd előállításához. Ezeket uniós pénzekből valósítottuk meg. Emellett meg kell oldanunk a köd elosztásának problémáját is, hogy a köd minél nagyobb területre eljusson. Ezt a szabadhegyi TV-torony igénybevételével fogjuk
    kiküszöbölni, a gonosz labor már mellette áll. A projekt megvalósítása további problémát jelenthetett, mert a városban élő emberek és hatóságok bizonyára megpróbálják majd megakadályozni a projektet. Ehhez dicső vezetőnk Kiss Gábor törekedett minél
    nagyobb diszkrécióra és titoktartásra, és a projekt valódi céljának elrejtésére a városi hatóságok és a lakosság elől. Ennek többek között ez az oldal és a fedőcég is segítségére volt. Több sötét erő segítségét is igénybe vettük, mint például a Szellemtraktorét,
    a Kalaposemberét, az Aggresszív Paradicsomszószét és legfőképpen Szemethy Leventéét. A hatóságok már nem állíthatnak meg. Túl késő. A projekt beteljesült, a pusztulás elkerülhetetlen.